---
title: Kansen voor vroegtijdige hulp bij beginnende schulden​
hide_title: true
hide_table_of_contents: false
sidebar_label: Kansen voor vroegtijdige hulp bij beginnende schulden​
pagination_label: Kansen voor vroegtijdige hulp bij beginnende schulden​
description: Kansen voor vroegtijdige hulp bij beginnende schulden​
keywords:
  - schulden
  - schuldhulpverlening
  - den haag
  - COM-B
  - gedragsmodel
tags:
  - schulden
  - schuldhulpverlening
  - den haag
---

# Kansen voor vroegtijdige hulp bij beginnende schulden​

*Onderzoek uitgevoerd in 2023 door team iD - Gemeente Den Haag*

**Samengevat: Hulp vragen bij geldzorgen doen mensen vaak pas als hun schulden heel hoog zijn opgelopen en ze al jaren in de zorgen zitten. Dit rapport laat zien wat interessante doelgroepen zijn voor het ontwikkelen van een vernieuwde aanpak om hen éérder hulp te laten vragen, inclusief hun drijfveren en barrières waar op ingespeeld moet worden.**

## Doel van het onderzoek

Het doel is om vernieuwende oplossingen (gedragsinterventies) in kaart te brengen zodat mensen met (beginnende) schulden eerder hulpzoeken. Meer specifiek wil Schuldenlab070 verkennen welke gedragstechnieken het meest kansrijk zijn om mensen met schulden te stimuleren om eerder hulp zoeken.

### Scope

Dit onderzoek bestaat uit twee fases; de begrijpen fase en de bedenken fase. Dit rapport richt zich enkel op de eerste fase. De resultaten van dit rapport zullen als input dienen voor de tweede fase.

## Advies

Gebruik de volgende drie vragen om er achter te komen hoe we mensen met beginnende schulden kunnen helpen om eerder passende hulp zoeken.

1. Hoe kunnen we mensen met beginnende geldzorgen en een inkomen boven het sociaal minimum, die niet gewend zijn om hulp te hoeven vragen en denken dat hulp vragen alleen voor zware gevallen is, helpen om erover te gaan praten met iemand die betrouwbare informatie kan geven over (mogelijkheden voor hulp bij) geldzaken zodat ze hun comfort en sociale kring kunnen behouden?
2. Hoe kunnen we mensen met beginnende geldzorgen en een inkomen boven het sociaal minimum, die niet gewend zijn om hulp te hoeven vragenen denken dat hulp vragen niets of weinig oplevert helpen om erover te gaan praten met iemand die betrouwbare informatie kan geven over (mogelijkheden voor hulp bij) geldzaken terwijl ze hun behoefte aan onafhankelijkheid en autonomie kunnen behouden?
3. Hoe kunnen we mensen met beginnende geldzorgen en een inkomen boven het sociaal minimum, die niet gewend zijn om hulp te hoeven vragen en bang zijn om buiten hun sociale omgeving te vallen als ze hun geldzorgen bespreken, helpen om erover te gaan praten met iemand die betrouwbare informatie kan geven over (mogelijkheden voor hulp bij) geldzaken zodat ze hun comfort en sociale kring kunnen behouden?

Gebruik in de oplossingsrichting de volgende gedragstechnieken: Beloning, overtuiging en modellering. Voorlichting en Training zijn mogelijke gedrachstechnieken om te gebruiken in de volgende fase van het onderzoek, waar oplossingen bedacht gaan worden.

## Resultaten en inzichten

### Welk gewenst gedrag willen we precies bij de doelgroep bereiken?​

Bij het ontwerpen van gedragsinterventies is het van belang dat deze zich richten op een zo specifiek mogelijk gewenst gedrag en bij voorkeur ook op een zo specifiek mogelijke doelgroep met bijbehorende drijfveren en belemmeringen. ​

Aan het begin van het traject was het moeilijk voor Schuldenlab070 en team iD om deze focus al aan te brengen. Daarom is het onderzoek in eerste instantie gericht op het maken van onderbouwde keuzes voor de doelgroep en hun onderliggende drijfveren en motivaties.​

We hebben de volgende keuze gemaakt voor het specifieke gewenste gedrag waarvoor we een oplossing (gedragsinterventie) gaan ontwikkelen:​

**Een eerste gesprek hebben over je geldzorgen met iemand die betrouwbare informatie kan geven over (mogelijkheden voor hulp bij) geldzaken.​**

‘Iemand’ kan bijvoorbeeld zijn: een medewerker van Helpdesk Geldzaken, een zorgverlener, een ervaringsdeskundige of een sleutelfiguur in de wijk. Mogelijk kan dit in de bedenken-fase nog verder gespecificeerd worden.​

### ​Welke doelgroep met geldzorgen is het meest interessant om gedragsinterventies voor te bedenken?​

Er zijn verschillende doelgroepen aan te wijzen binnen de groep met geldzorgen waarvoor het interessant is om oplossingen te ontwikkelen. In eerste instantie zijn daarbinnen de volgende vier groepen aangewezen als kansrijk om nader te onderzoeken:

1. ouderen
2. alleenstaande mannen van 26-45 jaar
3. sociale minima
4. middeninkomens​

Op basis van omvang van de groepen in Den Haag en het aantal al bestaande initiatieven voor iedere groep, is ons uiteindelijke advies om de bedenken-fase in te gaan met focus op de groep **‘Mensen met beginnende geldzorgen met een inkomen boven het sociaal minimum, die niet gewend zijn hulp te hoeven vragen’**. Dit zijn mensen die het tot voor kort zonder steun redden (al is het wel mogelijk dat sommigen qua inkomen wel voor steun in aanmerking kwamen).​
​
### Wat zijn de kernmotivaties van de gekozen doelgroep?​

​Kernmotivaties waardoor de doelgroep (Mensen met beginnende geldzorgen met een inkomen boven het sociaal minimum, die niet gewend zijn hulp te hoeven vragen) gedreven wordt (en waar we rekening mee kunnen houden bij het ontwerpen van interventies), zijn: ​

* **behoefte aan behoud van eigenwaarde​**
* **goede relaties met hun sociale omgeving**​
* **autonoom en onafhankelijk kunnen leven​**
* **comfort en levenskwaliteit behouden.​**

### Wat drijft en belemmert de doelgroep in het hulp vragen bij beginnende schulden?​

In het onderzoek is een grote hoeveelheid factoren gevonden die het gewenste gedrag voor één of meer doelgroepen belemmeren of juist kunnen stimuleren. ​

De volgende drie gedragsbeïnvloeders spelen de grootste rol bij de gekozen focus-doelgroep:​

#### 1. ‘hulp vragen is niet normaal, maar er is wel behoefte aan voorbeelden’​

Dit geldt voor een brede groep. Bij onze focus-doelgroep speelt vooral sterk dat men bang is door de sociale omgeving anders te worden bekeken als men hulp vraagt of de geldzorgen bespreekt.​

#### 2. ‘verkeerde verwachtingen/vooroordelen over instanties’ ​

Bij onze focus-doelgroep speelt vooral de verwachting dat hulp bij geldzorgen alleen voor ‘zware gevallen’ of ‘hele lage inkomens’ bedoeld is als een sterke belemmering.​

#### 3. ‘een ongunstige kosten-baten inschatting: hulp vragen kost veel en levert weinig op.’​

Bij onze focus-doelgroep is vooral het idee dat hulp zoeken (op korte termijn) niets oplevert een belangrijke belemmering: men ziet de baten niet voldoende. ​

### Welke oplossingsrichtingen en bijbehorende gedragstechnieken passen bij de doelgroep en hun motivaties en belemmeringen?​

Tot slot is bekeken welke gedragstechnieken volgens het COM-B model passen bij de doelgroep en hun gedragsbeïnvloeders. En welke van deze technieken ook passen bij Schuldenlab070 en nog relatief weinig worden toegepast.​

**Beloning, overtuiging en modellering** (in de vorm van voorbeelden gegeven door bv. sleutelfiguren of ervaringsdeskundigen) hieruit als meest geschikt naar voren. ​

Daarnaast kunnen voorlichting en training overwogen worden als gedragstechnieken: dit gebeurt al vrij veel, maar past ook goed bij Schuldenlab070. ​
Ze kunnen ook gecombineerd worden met een andere techniek.​

Deze technieken kunnen worden ingezet om het gedrag van de persoon met geldzorgen zelf te beïnvloeden, maar mogelijk ook om personen in hun omgeving te activeren tot hulp.​

## Wat is er mee gedaan?

We zijn nu bezig met oplossingen bedenken en testen op basis van het verkennende onderzoek dat in dit rapport is beschreven. Dat is ook erg leuk! (kan ik eind december/januari ook het rapport van delen)

## Opzet

In opdracht van Schuldenlab070 is team iD aan de slag gegaan met de volgende hoofdvraag: ​

**Hoe kunnen we ervoor zorgen dat mensen met beginnende schulden eerder passende hulp zoeken?​**

De beantwoording hiervan doen we door middel van een project in twee fases: ‘begrijpen’ en ‘bedenken’. Dit rapport richt zich op de ‘begrijpen-fase’ en vormt input voor de bedenken-fase, waarin we gedragsinterventies gaan ontwerpen. ​

Om de hoofdvraag in de bedenken-fase goed te kunnen beantwoorden, starten we in de begrijpen-fase eerst met de volgende subvragen:​

* Subvraag 1: Welk gewenst gedrag willen we precies bij de doelgroep bereiken?​
* Subvraag 2: Welke doelgroep met geldzorgen  is het meest interessant om gedragsinterventies voor te bedenken?​
* Subvraag 3: Wat zijn de kernmotivaties van de gekozen doelgroep?​
* Subvraag 4: Wat drijft en belemmert de doelgroep in het hulp vragen bij beginnende schulden? ​
* Subvraag 5: Welke oplossingsrichtingen en bijbehorende gedragstechnieken passen bij de doelgroep en hun motivaties en belemmeringen?​

### Methoden voor de analyse

We maken gebruik van analysemethoden en oplossingsrichtingen gebaseerd op gedragswetenschap. In deze fase hebben we het COM-B gedragsmodel gebruikt in combinatie met een klantreisbenadering.​  De details daarvan staan in het [rapport van het onderzoek](https://github.com/nl-design-system/gebruikersonderzoeken/files/13296489/Rapport.onderzoek.Schuldenlab070.pdf)

### Onderzoeksmethoden

Inzichten in de doelgroepen en hun drijfveren en belemmeringen, zijn verkregen via desk research, expert interviews en gesprekken met de doelgroep zelf (mensen met ervaring met geldzorgen). De details daarvan staan in het [rapport van het onderzoek](https://github.com/nl-design-system/gebruikersonderzoeken/files/13296489/Rapport.onderzoek.Schuldenlab070.pdf)

## Contactinfo

- [Loesie Willemsen - Loesie.willemsen@denhaag.nl​](mailto:Loesie.willemsen@denhaag.nl​​) - Service designer, Gemeente Den Haag
- [Petra Kramer - Petra.kramer@denhaag.nl](mailto:Petra.kramer@denhaag.nl​) - Onderzoeker, Gemeente Den Haag

## Bijlagen

- [Rapport onderzoek](https://github.com/nl-design-system/gebruikersonderzoeken/files/13296489/Rapport.onderzoek.Schuldenlab070.pdf)
