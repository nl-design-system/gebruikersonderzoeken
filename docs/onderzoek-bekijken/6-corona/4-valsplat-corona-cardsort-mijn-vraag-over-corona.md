---
title: Card sort MijnVraagOverCorona.nl
hide_title: true
hide_table_of_contents: false
sidebar_label: Card sort MijnVraagOverCorona.nl
pagination_label: Card sort MijnVraagOverCorona.nl
description: Card sort MijnVraagOverCorona.nl
keywords:
  - corona
  - valsplat
  - card sort
  - categorie
  - gebruikersonderzoek
tags:
  - corona
  - google
  - valsplat
  - card sort
  - categorie
themes:
  - navigatie
  - taal-en-begrijpelijkheid
  - diensten-en-processen
conducted_by:
  - Valsplat
---

<!-- @license CC0-1.0 -->

# Card sort voor het indelen van situaties onder categorieën/filters op mijnvraagovercorona.nl

**Samengevat: Dit card-sort onderzoek heeft geleid tot de indeling van mijnvraagovercorona.nl in zes subthema's. De inzichten hebben algemeen begrip en associaties rondom de gebruikte terminologie in kaart gebracht. Binnen vaccinatiegerelateerde onderwerpen was niet direct een duidelijke schikking in subcategorieën. Deze konden uiteindelijk obv de aanvullende interviews wel worden geïdentificeerd.**

## Doel

Met dit onderzoek willen we antwoord geven op de volgende onderzoeksvragen:

- Wat vindt men een logische indeling van de ca. 40 verwachte situaties op mijnvraagovercorona.nl, en waarom?
- Hoe gaat men om met de grote hoeveelheid vaccinatiegerelateerde onderwerpen?
- In hoeverre is men bekend met termen zoals post-COVID en de basisserie?

## Resultaten

Uit 42 situaties zijn 11 groepen ontstaan, waarvan mogelijk 2 op kunnen gaan in een andere groep of elders op mijnvraagovercorona.nl hun plek kunnen vinden.

De grootste groep (Herhaalprik) heeft nu 12 situaties onder zich.

### Post-COVID

Er was maar 1 situatie rondom post-COVID aanwezig in de test. Deze werd dan ook vanzelfsprekend onder ‘post-COVID’ ingedeeld.

Het was echter voor 13 van de 16 respondenten niet duidelijk wat post-COVID betekent. Associaties waren voornamelijk met de endemische periode of de periode nadat je corona hebt gehad (en weer beter bent). Alle respondenten kennen long COVID wel.

Ondanks dat het bovenstaande met de respondent van tevoren is besproken, werden er nog enkele kaarten toegevoegd aan ‘post-COVID’, waaronder het nodig hebben van een herstelbewijs of het hebben van luchtwegklachten.

### Reizen

Drie kaartjes zijn overduidelijk deel van reizen. Daarnaast zijn er nog twee relevant, voornamelijk ‘Herstelbewijs’. Ook ‘Vaccinatiebewijs’ is in rondom reizen belangrijk, maar wordt vaker ingedeeld in een thema betreffende vaccinaties.

### Kwetsbare gezondheid

Kwetsbare gezondheid is voor een aantal kaarten een no-brainer. Wat echter opvalt is dat men “Ik heb luchtwegklachten” in meer dan de helft van de gevallen ook hierbij plaatst.

Men lijkt dan ook niet de associatie te maken met “immuungecompromitteerden” of andere groepen die de griepprik krijgen (en daarmee als kwetsbare gezondheid worden gelabeld).

Daarnaast plaatst ca. de helft van de respondenten (waaronder een zwanger persoon) informatie over zwangerschap bij ‘kwetsbare gezondheid’. Anderen begrijpen deze keuze als er naar wordt gevraagd, maar vinden een aparte categorie logischer.

### Testen

Eén kaartje wordt regelmatig los ingedeeld, namelijk “Ik heb een zelftest gedaan”. Er zijn geen aanwijzingen om deze onder een andere categorie te plaatsen, dus krijgt deze z’n eigen categorie.

Meerdere respondenten geven wel aan dat het hier ook relevant is om “Ik heb luchtwegklachten” te plaatsen omdat het in beide gevallen om een mogelijke coronabesmetting kan gaan.

### Vaccinaties

Het gros van de kaarten (ca. 30) ging over vaccinaties. Hier waren wel veel subthema’s in te vinden, en deze onderverdeling was dan ook een van de hoofdvragen van het onderzoek.

Concrete subcategorieën zien niet direct duidelijk, maar op basis van de gesprekken kunnen er wel wat thema’s worden ontdekt.

### Herhaalprik

De herhaalprik is een overkoepelend thema dat snel wordt gevonden, en hier is veel overeenstemming in. Enkele kaarten lijken ook relevant voor andere thema’s (bijv. “Hoeveel mensen hebben de herhaalprik” onder een thema “Actueel”).

Daarnaast is het opvallend dat veel respondenten “Wat is de basisserie” onder de herhaalprik scharen (na uitleg). Geen enkele respondent weet in eerste instantie wat de basisserie is, maar kan ééntje het raden.

### Een prik halen

Verder worden de kaarten vaak gesplitst tussen ‘praktische’ informatie, i.e. een prik halen; en achtergrondinformatie zoals hoe een vaccin wordt gemaakt.

Omdat we het ook makkelijk willen maken om een prik te halen voor degenen die dat willen wordt dit een losse categorie. Deze heeft ingangen naar een prik plannen/halen maar ook direct relevante informatie m.b.t. het (mogen) halen van een prik.

### De situatie van nu

Veel respondenten geven aan nog regelmatig te zoeken naar hoe het er nu voor staat met corona. Dit in verband met reizen, kwetsbare vrienden/familie, werk, of gewoon nieuwsgierigheid.

Ook is er vanuit eerdere onderzoeken de behoefte gezien voor een ingang naar het corona dashboard.
Dit geheel kunnen we faciliteren met een categorie ‘Huidige situatie’—of in B1: ‘De situatie van nu’.

### Over het vaccin

Informatie betreffende de werking en het maken van het vaccin worden vaak gegroepeerd. Deze informatie is vrij neutraal, en dient meer als achtergrondinformatie dan dat deze personen moet helpen om twijfels en/of zorgen weg te nemen.

### Twijfels

Vanuit de content van overvaccineren.nl zijn er een aantal kaarten die betrekking hebben tot twijfels om jezelf te laten vaccineren. Deze hebben een meer overtuigend karakter. Daarnaast kunnen vragen zoals “Hoeveel mensen hebben nu het vaccin/de herhaalprik gehad” hier ook relevant zijn.

### Bijwerkingen

Als laatste worden bijwerkingen verzameld. Deze worden vaak met andere vragen of twijfels gecategoriseerd, maar omdat deze situaties juist relevanter zijn nadat je gevaccineerd bent lijkt het terecht om deze een aparte categorie te geven.

## Aanbevelingen

### Subthema’s

‘Vaccineren’ krijgt 6 subthema’s:

- herhaalprik
- situatie van nu
- een prik halen
- over het vaccin
- twijfel
- bijwerkingen

Er moet nog een ontwerpoplossing komen over of dit allemaal op de homepagina weergegeven moet worden of alleen op de (verdiepende) themapagina.

Daarnaast is het ook voor ‘Zwangerschap’ nog de vraag of deze op home als los thema getoond moet worden of alleen als deel van ‘Kwetsbare gezondheid’.

### Situaties in meerdere categorieën

Er zijn enkele situaties die onder meerdere categorieën relevant zijn (vooral “Wat is de bassisserie”). Het is dan ook aan te bevelen om dit technisch mogelijk te maken.

## Opzet

Kwalitatieve hybride card sort, ondersteund door 1-op-1 interviews (remote, via desktop) waarbij respondenten gevraagd werden om 42 situaties (als kaartjes) in voor hen logische categorieën. Hierbij konden respondenten gebruikmaken van bestaande categorieën en/of deze zelf verzinnen. Het doel hiervan is om de vindbaarheid van een passende situatie te vergroten.

16 respondenten, geselecteerd op het nog zoeken van informatie rondom corona. Spreiding van leeftijd, geslacht, en woonplaats.

## Contactinformatie

Bij vragen over dit onderwerp kan je terecht bij:

- [Valsplat](https://www.valsplat.nl) - Research & Design bureau
- [Paul van Sommeren](mailto:paul@valsplat.nl)
