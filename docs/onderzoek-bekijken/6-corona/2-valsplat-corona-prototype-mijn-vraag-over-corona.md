---
title: Prototype MijnVraagOverCorona.nl
hide_title: true
hide_table_of_contents: false
sidebar_label: Prototype MijnVraagOverCorona.nl
pagination_label: Prototype MijnVraagOverCorona.nl
description: Prototype MijnVraagOverCorona.nl
keywords:
  - corona
  - valsplat
  - navigatie
  - gebruikersonderzoek
tags:
  - corona
  - valsplat
  - navigatie
---

# Gebruikerstest van een prototype voor MijnVraagOverCorona.nl (MVOC)

**Samengevat: Het prototype van MijnVraagOverCorona.nl is over het algemeen makkelijk in gebruik. De navigatie werkt intuïtief, hoewel sommige situaties soms lastiger te vinden zijn door onduidelijkheden rondom de filters. Binnen het thema 'kwetsbare gezondheid' mist men soms nog extra context, en zichtbaarheid van de optie 'ik heb geen van deze klachten'.**

## Doel

Met dit onderzoek willen we antwoord geven op de volgende onderzoeksvragen:

- In hoeverre kan de gebruiker gewenste informatie vinden in het herontwerp van MijnVraagOverCorona.nl?
- Welke onderdelen van het prototype ondersteunen het zoekgedrag van de gebruiker?
- In hoeverre dragen bepaalde modules van het concept bij aan de bruikbaarheid van MijnVraagOverCorona.nl?
- In hoeverre sluit de hiërarchie aan op de verwachtingen van de gebruiker?
- Waar verwachten de gebruikers de huidige maatregelen te vinden?

## Resultaten

### Navigatie & Filters

Gebruikers kunnen het prototype van MijnVraagOverCorona.nl makkelijk gebruiken. De site is goed te navigeren, de meeste onderwerpen zijn makkelijk te vinden, en gebruikers voelen zich snel thuis op de website.

De 3 blokken bovenaan de pagina worden meteen herkend als ingangen naar plekken die mogelijk relevant zijn. Dit bevestigt wat er in de vorige gebruikerstest is gevonden.

Specifieke situaties zijn soms wat moeilijk te vinden, doordat de filters vaak niet gezien worden of niet als zodoende worden herkend. De filters zijn echter wel gemakkelijk te gebruiken, maar moeten verder onderzocht worden voor effectieve labels. Het kunnen combineren van filters is onnodig complex en lijkt geen meerwaarde te bieden.

→ Voeg een filter ‘Alles’ toe die al standaard aan staat.
→ Zorg dat er maximaal 1 filter tegelijk aan kan staan.

### Menu

De accordions worden meteen begrepen. Tijdens de test nodigen deze echter nog niet uit om gerelateerde situaties te lezen.

In een Figma omgeving is een prototype van het menu getoond. Deze was voor enkele gebruikers een goede oplossing om snel bij relevante plekken te komen, en is voor degenen die dit niet zouden gebruiken niet storend.

→ Implementeer het menu

Daarnaast is er behoefte aan een zoekfunctie, en wordt er naar een snelle ingang naar het coronadashboard gevraagd.

### Kwetsbare gezondheid

Bij het bepalen hoe je omgaat met het bezoek bij mensen met een kwetsbare gezondheid, lijken enkele respondenten nog erg te twijfelen of het advies wel echt past bij de situatie. Hij heeft bevestiging nodig dat het advies daadwerkelijk rekening houdt met de "aandoening" van het te bezoeken persoon.

Meerdere respondenten zagen de optie 'Ik heb geen van deze klachten' niet bij de wizard wanneer je een kwetsbaar persoon wilt bezoeken. Deze optie staat onder de "volgende vraag" knop.

→ Overweeg een andere positie of het opnemen van ‘geen klachten’ in de antwoorden.

## Aanbevelingen (samengevat)

- Voeg een situatiefilter ‘Alles’ toe die al standaard aan staat.
- Zorg dat er maximaal 1 filter tegelijk aan kan staan.
- Implementeer het menu zoals ontworpen.
- Overweeg een andere positie of het opnemen van ‘geen klachten’ in de antwoorden in de klachtenwizard.

## Opzet

Kwalitatieve UX test. 1-op-1 interviews (remote, via smartphone) waarbij respondenten enkele scenario's kregen rondom MVOC.

6 respondenten, geselecteerd op het nog zoeken van informatie rondom corona. Spreiding van leeftijd, geslacht, en woonplaats.

## Contactinformatie

Bij vragen over dit onderwerp kan je terecht bij:

- [Valsplat](https://www.valsplat.nl) - Research & Design bureau
- [Paul van Sommeren](mailto:paul@valsplat.nl) en Niel van Middelkoop
