---
title: Straatonderzoek afschalen corona maatregelen
hide_title: true
hide_table_of_contents: false
sidebar_label: Straatonderzoek afschalen corona maatregelen
pagination_label: Straatonderzoek afschalen corona maatregelen
description: Straatonderzoek afschalen corona maatregelen
keywords:
  - corona
  - valsplat
  - straatonderzoek
---

<!-- @license CC0-1.0 -->

# Straatonderzoek over het afschalen van corona maatregelen

**Samengevat: De gesproken burgers zijn nog weinig bezig met de maatregelen rondom corona. Wel heeft het een stempel achtergelaten.**

**Er is meer bewustzijn rondom hygiëne, en kwetsbaarheid van anderen. Zelftesten zijn nog relevant wanneer men zich in grotere groepen begeeft met klachten, of onder een kwetsbare doelgroep.**

**De maatregelen hebben echter ook voor problemen gezorgd rondom mentale gezondheid. Hoewel er kritiek is op het handelen van de overheid, is er ook begrip voor de crisissituatie. De versnelling in digitalisering wordt opgemerkt, en erkend als uitdaging voor o.a. ouderen. Daarnaast bereikt belangrijk nieuws/informatie niet altijd alle burgers, wegens gemeenschappen die bijv. geen Nederlandse TV volgen.**

## Doel

Met dit onderzoek willen we antwoord geven op de volgende onderzoeksvragen:

- In hoeverre ervaren mensen nog de gevolgen van corona(maatregelen)?
- Hoe staat men tegenover het mogelijk afschalen van de laatste coronamaatregelen?

## Resultaten

### Belang van hygiëne

De geïnterviewde personen hebben over het algemeen geen besef van maatregelen meer. Wat er wel is overgebleven is een algemeen besef van hygiëne en het rekening willen houden met elkaar (bijv. door zelftesten, afstand houden). De overheid mag van veel personen een rol spelen in het aanmoedigen van ‘verstandig’ gedrag.

- Communiceer wat goede hygiëne inhoudt

### Zelftesten

Zelftesten worden vaak nog als relevant gezien in situaties die er (vanwege externe factoren) om vragen. Bijvoorbeeld bij een kwetsbare op bezoek, of naar een (druk) kantoor of evenement terwijl je je ziek(ig) voelt. Er wordt verwacht dat men in het vervolg ook rondom griepverschijnselen voorzichtiger is met mensen uit een kwetsbare doelgroep, daar heeft corona voor meer bewustwording gezorgd.

- Moedig aan om te testen in situaties waarin dat relevant is voor de burger (evenementen, contact met kwetsbaren)

### Mentale gezondheid

Meerdere mensen noemen mentale gezondheid als een probleem dat bij familie/vrienden heeft gespeeld. Problemen die ontstaan zijn in coronatijden spelen in veel gevallen nog steeds.

- Overweeg een doorverwijzing voor mensen met mentale-gezondheidsproblemen

Veel mensen benoemen daarnaast ook de rust die corona heeft gebracht. Minder sociale verplichtingen en wat meer tijd voor jezelf, daar probeert men nog aan vast te houden.

### Beeld overheid

Men is niet enthousiast over het handelen van de overheid, maar heeft wel begrip voor de crisissituatie. “Ik had het zelf ook niet beter kunnen doen” wordt vaker geopperd. Wel wordt er in het vervolg gehoopt dat een overheid transparanter en opener is.

### Digitalisering & informatie

Er wordt ook genoemd dat door de pandemie er een versnelling in de digitalisering heeft plaatsgevonden. Dit is voor ouderen dubbel lastig, omdat ze naast het moeten leren ook verminderd contact hadden met familie die de digitale wereld uit kan leggen.

Er wordt ook aangekaart dat er een te grote afstand is van de overheid naar de Turkse en Marokkaanse gemeenschappen. Veel van de oudere generaties kijken nog naar Turkse en Marokkaanse televisie, waardoor ze voor bepaalde informatie en nieuws in Nederland afhankelijk zijn van derden.

- Onderzoek alternatieve manieren om gemeenschappen te bereiken die op dit moment minder in aanraking komen met Nederlands nieuws / communicatie uitingen vanuit de overheid.

## Aanbevelingen MijnVraagOverCorona.nl

- Communiceer wat goede hygiëne inhoudt
- Moedig aan om te testen in situaties waarin dat relevant is voor de burger (evenementen, contact met kwetsbaren)
- Overweeg een doorverwijzing voor mensen met mentale-gezondheidsproblemen
- Onderzoek alternatieve manieren om gemeenschappen te bereiken die op dit moment minder in aanraking komen met Nederlands nieuws / communicatie uitingen vanuit de overheid.

## Opzet

Straatonderzoek in Utrecht, bij Hoog Catherijne, Shopping Mall Nova en de Jaarbeurs. Er is gesproken met ca. 15 personen.

## Contactinformatie

- [Valsplat](https://www.valsplat.nl) - Research & Design bureau
- [Paul van Sommeren](mailto:paul@valsplat.nl) en [Jikke de Hoop](mailto:jikke@valsplat.nl)
