---
title: Vragen
hide_title: true
hide_table_of_contents: false
sidebar_label: Introductie
sidebar_position: 1
pagination_label: FAQ
description: Vragen
keywords:
  - gebruikersonderzoek
  - vragen
---

# Vragen

We proberen zo veel mogelijk vragen over deze pagina hier te beantwoorden. Mocht je vraag hier niet beantwoord worden, [neem contact met ons op](mailto:j.du.chatinier@utrecht.nl,yolijn@frameless.io).

## Hoe deel ik mijn onderzoek op deze site?

Hoe je dat moet doen leggen we uit op onze [Onderzoek delen pagina](../onderzoek-delen/README.md).

## Ik heb een vraag over onderzoek wat op de site staat, bij wie kan ik terecht?

Elk gedeeld onderzoek heeft contactgegevens van de onderzoekers en de persoon die het onderzoek heeft gepubliceerd. Zo kun je makkelijk de juiste persoon te pakken krijgen.

Mocht je een opmerking hebben of onderzoek hebben wat erop lijkt, [neem contact met ons op](mailto:j.du.chatinier@utrecht.nl,yolijn@frameless.io).

## Waarom deze site?

Er wordt bij de overheid binnen Nederland veel gebruikersonderzoek gedaan, maar dat wordt niet altijd gedeeld. Dit vinden wij zonde, omdat er onderzoeken of gedeeltes van onderzoek dubbel worden gedaan, terwijl we die tijd beter kunnen besteden aan nieuw onderzoek of ingewikkelde vraagstukken die meer aandacht nodig hebben.

Door een site te maken waar iedereen op een makkelijke manier onderzoek kan plaatsen, hopen we waarde toe te voegen

## Voor wie is deze site?

Voor iedereen die gebruikersonderzoeken interessant vindt. In eerste instantie richten we ons op onderzoekers, designers en product owners. We willen waarde toevoegen voor onderzoekers door te voorkomen dat ze dubbel werk doen en hun te laten inspireren door bestaand onderzoek. Designers kunnen designs maken gebaseerd op uitkomsten van dit onderzoek. Product Owners willen we helpen door onderzoek aan te bieden op basis waarvan ze beslissingen kunnen nemen over producten en diensten.

## Wie houdt deze site bij?

Deze site wordt bijgehouden door Yolijn van der Kolk (Frameless) en Jeroen du Chatinier (gemeente Utrecht).

## Ik heb een idee of een vraag over deze site! Waar moet ik zijn?

Maak een issue aan in de [Gebruikersonderzoeken GitHub](https://github.com/nl-design-system/gebruikersonderzoeken/issues) of stuur ons een mailtje.
